---
title: Comunicació
toc: true
---
Abans de contactar amb l'equip, reportar un error, escriure als fòrums, etc, hauríeu de llegir-vos aquesta pàgina. Seguir les directrius i les instruccions d'aquesta pàgina farà que la comunitat i el projecte funcionin de manera més eficient i agradable. Encara que aquest article pugui sonar una mica dur, no tingueu por d'escriure, si us plau. L'equip en general és força pacient, a no ser que siguis un infractor habitual. ;)

## Si us plau, tingueu present...

### Els desenvolupadors no cobren

Els desenvolupadors fan això perquè disfruten, no perquè els pagueu. No se'ls paga per servir-vos, tot i que intentaran tenir en compte els vostres suggeriment si és possible.

### Els desenvolupadors treballen en el seu temps lliure
Pot ser que no puguin contestar immediatament. Sigueu pacients, al final acabaran responent. I si no ho fan, feu pujar el vostre missatge **educadament**. Això també vol dir que no hauríeu de fer peticions trivials que no tenen importància, ni peticions extremadament exigents.

### Codi obert no sempre vol dir que les teves contribucions seran acceptades
L'equip ha de mantenir la qualitat del codi i de l'art. Això vol dir que a vegades la vostra feina no pot ser acceptada. Si us plau, no us desanimeu. L'equip estarà encantat d'ajudar-vos o donar-vos consells.

## Directrius

### Al reportar un error o una fallada en el joc

* Si l'error ja està reportat al [GitHub](https://github.com/supertuxkart/stk-code/issues?q=is%3Aissue):
  * Si l'error ja està obert, mireu si podeu reportar qualsevol informació extra a l'equip.
  * Si l'error està tancat, probablement haureu d'esperar fins a la següent versió per tenir la correcció inclosa al joc, a no ser que vulgueu compilar-lo des el codi font.
* Si l'error no està reportat:
  * Feu que el títol sigui clar i descriptiu.
  * Incloeu una descripció detallada del problema. Les instruccions pas a pas per reproduir-lo de manera consistent són especialment útils.
  * Incloeu informació del sistema, com ara el vostre sisema operatiu, la seva versió, model i fabricant de la targeta gràfica (GPU), versió dels controladors gràfics, i model de CPU.
  * Incloeu el fitxer stdout.log. (Veieu la pregunta "On es desa la configuració?" de la pàgina de les [PMF](FAQ) per a més informació sobre on trobar aquest fitxer)
  * Incloeu captures de pantalla, en cas necessari.
  * Si sou capaços de compilar el STK vosaltres mateixos i executar-lo amb un depurador (com a ra GDB, Valgrind o Visual Studio Debugger), si us plau, compileu el STK en mode de depuració, executeu-lo i envieu la sortida del depurador.
  * Incloeu qualsevol altra infomració que considereu convenient.
  * Responeu qualsevol pregunta de l'equip de la manera mes completa possible.

### Quan presenteu un recurs o qualsevol altra contribució en forma d'art

* Aporteu els fitxers font (.kra, .xcf, .blend, etc).
* Indiqueu clarament la llicència. (Veieu [Llicències](Licensing) per veure les opcions)
* Accepteu les crítiques i mireu què podeu fer per millorar la vostra feina.
* Discutiu-ho amb l'equip mentre encara no estigui acabat per recollir suggeriments.
* Deixeu clar si la vostra contribució ja està acabada o encara està a mitges.

### Quan feu un suggeriment per al STK

Aquest és un tema sensible. Està clar que necessitem acceptar crítiques i suggeriments. Si no, aleshores seria contrari a l'ideal de codi obert: que el programari és per al benefici de tots. Però en quin punt una petició es torna excessiva? Per a això hem de vigilar els conflictes amb un ideal de codi obert: que tothom hauria de contribuir quan sigui possible. Així que, quan feu un suggeriment al STK, si su plau, feu-vos aquestes preguntes:

* He contribuit al STK anteriorment?
  * Això podria ser donant, creant objectes, circuits, textures, etc. Fins i tot els complements ajuden al joc.
* Si jo fos capaç de fer el que estic demanant, estaria disposat a fer-ho?
* Entenc quin és l'esforç requerit per a realitzar aquesta tasca?
* Com a mínim expresso el meu suport a l'equip i a la feina que fan?
* He fet moltes peticions últimament?
  * Això pot semblar tediós, però realment és senyal de si respectes la feina de l'equip. Si respectes la seva feina, tens moltes menys probabilitats de queixar-te.
